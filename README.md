# Projekt č. 1 - Prolomení šifry

## Zadání

V tomto projektu bude vaším úkolem prolomit neznámou šifru. Zadán je zašifrovaný text a počáteční část tohoto textu v dešifrované podobě, cílem je nalezení odpovídajícího tajného klíče. V přiloženém souboru zadaniKRY.txt každý pod svým loginem najde své individuální zadání (tzn. text i klíč je pro každého jiný). Vaším úkolem je zjistit, jaká šifra byla použita (viz nápověda níže), odhalit tajný klíč a dešifrovat zbývající část zadaného textu.

Odevzdávejte textový soubor pojmenovaný Vaším loginem (xlogin00.txt), který bude obsahovat:

* název použité šifry
* tajný klíč
* zadaný text v dešifrované podobě
* popis Vašeho postupu řešení

Vysvětlete a popište především jak jste postupovali při získávání klíče. Můžete také zmínit, podle čeho jste rozpoznali, o jakou šifru se jedná. Kladně hodnoceno bude i částečné řešení.

Odevzdávejte do Moodlu.

## Nápověda

Jedná se o substituční šifru z poloviny 19. století. V praxi byla mnoho let používána (za první i druhé světové války). Šifrování je snadné (stačí tužka a papír), prolomení je složitější než u monoalfabetických šifer. Určitě jste o ní slyšeli na přednášce.

## Hodnocení

* odhalení šifry: 0.5 b
* nalezení tajného klíče: 2.5 b
* dešifrování textu: 1 b
* popis postupu řešení: 3 b

## Konzultace

Konzultace k projektu poskytuje Ing. Ivana Stančíková - istancikova@fit.vutbr.cz
